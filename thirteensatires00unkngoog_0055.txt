SATIRA v111. 39

Sic laudamus equum facili cui plurima palma
Fervet et exsultat rauco victoria CircO.
Nobilis hic, quocunque venit de gramine, cujus 60
Clara fuga ante alios et primus in aequore pulvis:
Sed venale pecus corythae posteritas et ·
Hirpini si rara jugo Victoria sedit.
Nil ibi majorum respectae, gratia nulla
Umbrarum: dominos pretiis mutare jubentur 65
Exiguis, trito ducunt epiredia collo
Segnipedes dignique molam versare Nepotis.
Ergo ut miremur te non tua, primum aliquid da
Quod possim titulis incidere, praeter honores
Quos illis damus et dedimus quibus omnia debes. w
Haec satis ad juvenem quem nobis fama superbum
Tradit et inflatum plenumque Nerone propinquo:
Rarus enim ferme sensus communis in illa
Fortuna. Sed te censeri laude tuorum,
Pontice, noluerim sic ut nihil ipse futurae 75
Laudis agas. Miserum est aliorum incumbere famae,
Ne collapsa ruant subductis tecta columnis. ’
Stratus humi palmes viduas desiderat ulmos.
Esto bonus miles, tutor bonus, arbiter idem
Integer3 ambiguae si quando citabere testis 80
Incertaeque rei, Phalaris licet imperet ut sis
Falsus et admoto dictet perjuria tauro,
Summum crede nefas animam praeferre pudori
Et propter vitam vivendi perdere causas.
Dignus morte perit, coenet licet ostrea centum 85
Gaurana et Cosmi toto mergatur aeno.
Exspectata diu tandem provincia quum te
Rectorem accipiet, pone irae fraena modumque,
Pone et avaritiae, miserere inopum sociorum3

