SATIRA x. 51

Diducit scopulos et montem rumpit aceto.

J am tenet Italiam3 tamen ultra pergere tendit:

“ Actum,” inquit, ‘⁶ nihil est, nisi Poeno milite portas 155
Frangimus et media vexillum pono Suburra.”

Ο qualis facies ct quali digna tabella,

Quum Gaetula duc-em portaret bellua luscum!

Exitus ergo quis est? O gloria! vincitur idem

Nempe et in exsilium praeceps fugit atque ibi magnus 160
Mirandusque cliens sedet ad praetoria regis, ”

Donec Bithyno libeat vigilare tyranno.

Finem animae quae res humanas miscuit olim

Non gladii, non saxa dabunt, nec tela3 sed ille

Cannarum vindex et tanti sanguinis ultor 165
Annulus. Ι, demens; et saevas curre per Alpe&

Ut pueris placeas et declamatio fias·

Unus Pellaeo juveni non sufficit orbis:

Aestuat infelix angusto ‘limite mundi,

Ut Gyari clausus scopulis parvaque Seripho: 170
Quum tamen a figulis munitam intraverit urbem,
Sarcophago contentus erit. Mors sola fatetur

Quantula sint hominum corpuscula. Creditur olim
Velificatus Athos, et quidquid Graecia mendax

Audet in historia3 constratum classibus isdem 175
Suppositumque rotis solidum mare3 credimus altos
Defecisse amnes epotaque flumina Medo

Prandente, et madidis cantat quae Sostratus alis.

Ille tamen qualis rediit Salamine relicta,

In Corum atque Eurum solitus saevire flagellis 180
Barbarus, Aeolio nunquam hoc in carcere passos,

Ipsum compedibus qui vinxerat Ennosigaeum ⁴?

Mitius id sane quod non et stigmate dignum

Credidit. Huic quisquam vellet servire deorum!

