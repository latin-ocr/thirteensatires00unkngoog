SA'rmA vn. 31

Impatiens, cupidus silvarum aptusque bibendis

Fontibus Aonidum. Neque enim cantare sub antro
Pierio thyrsumve potest contingere moesta 60
Paupertas atque aeris inopS, quo nocte dieque

Corpus eget: satur est quum dicit Horatiae, Euoel

Quis locus ingeniO, nisi quum se carmine solo

Vexant et dominis Cirrhae Nysaeque feruntur

Pectora ,vestra duas non admittentia curas 1³ 05
Magnae mentis opus nec de lodice paranda

Attonitae currus et equos faciesque deorum

Aspicere et qualis Rutulum confundat Erinnys.

Nam si Virgilio puer et tolerabile deesset

Hospitium, caderent omnes a crinibus hydri3 70
Surda nihil gemeret grave buccina. Poscimus ut sit

Non minor antiquo Rubrenus Lappa cothurnO,

‚Cujus et alveolos et laenam pignerat Atreus·

Non habet infelix Numitor quod mittat amico;

Quintillae quod donet habet; nec defuit ini 75
Unde emeret multa pascendum carne leonem

J am domitum: constat leviori bellua sumptu

Nimirum, et capiunt plus intestina poetae.

Contentus fama jaceat Lucanus in hortis

Marmoreis: at Serrano tenuique Saleio 80
Gloria quantalibet quid erit, si gloria tantum est?
curritur ad vocem jucundam et carmen amicae
Thebaidos, laetam fecit quum Statius Urbem

Promisitquc diem. Tanta dulcedine captos

Afficit ille animos tantaque libidine vulgi 85
Auditur: sed quum fregit subsellia versu

Esurit, intactam Paridi nisi vendat Agaven.

Ille et militiae multis largitur honorem,

Semestri vatum digitos circumligat auro.

