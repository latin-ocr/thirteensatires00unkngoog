sATIRA X.

Paucorum. Quidquid melius leviusque putaris,

Praebenda est gladio pulcra haec et candida cervix.

Nil ergo optabunt homines á¿¬ Si consilium vis,
Permittes ipsis expendere numinibus quid
Conveniat nobis rebusque sit utile nostris.

Nam pro jucundis aptissima quaeque dabunt di.
Carior est illis homo quam sibi. Nos animorum
Impulsu et caeca magnaque cupidine ducti
Oonjugium petimus partumque uxoris: at illis
Notum qui pueri qualisque futura sit uxor.

Ut tamen et poscas aliquid voveasque sacellis
Exta et candiduli divina tomacula porci,
orandum est ut sit mens sana in corpore sano:
Fortem posce animum mortis terrore carentem,
Qui spatium vitae extremum inter munera ponat
Naturae, qui ferro queat quoscunque labores,
Nesciat irasci, cupiat nihil, et potiores

Herculis aerumnas credat saevosque labores

Et. Venere et coenis et pluma Sardanapali.
Monstro quod ipse tibi possis darc: semita certe
Tranquillae per virtutem patet unica vitae.
Nullum numen abest si sit Prudentia: nos te,
Nos facimus, Fortuna, deam caeloque locamus.

57

345

350

355

300

365

