58 D. amm sumans

SATIRA XI.

TTIOUS eximie si coenat lautus habetur,

Si Rutilus demens. Quid enim majore cachinno
Excipitur vulgi quam pauper Apicius? Omnis
Convictus, thermae, stationes, omne theatrum
De Rutilo, Nam dum valida ac juvenalia membra Î´
Sufficiunt galeae dumque ardens sanguine, fertur
(Non cogente quidem sed nec prohibente Tribuno)
Scriptums leges et regia verba lanistae.

Multos porro vides quos saepe elusus ad ipsum

Creditor introitum solet exspectare macelli, 10

Et quibus in solo vivendi causa palato est.

Egregius coenat meliusque miserrimus horum,

Et cito casurus jam perlucente ruina.

Interea gustus elementa per omnia quaerunt,

Nunquam animo pretiis obstantibus: interius si 15

Attendas, magis illa juvant quae pluris emuntur.

Ergo haud difficile est perituram arcessere summam

Lancibus oppositis vel matris imagine fracta,

Et quadringentis nummis condire gulosum

Fictile. Sic veniunt ad miscellanea ludi. 20
Refert ergo quis haec eadem paret3 in Rutilo nam

Luxuria est, in Ventidio laudabile nomen

Sumit et a censu famam trahit. Illum ego jure

Despiciam qui scit quanto sublimior Atlas

 

 

