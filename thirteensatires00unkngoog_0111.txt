sA‘rIRA xv. 95

Aedificare domos, Laribus conjungere nostris

Tectum aliud, tutos vicino limine somnos

Ut collata daret fiducia, protegere armis 155
Lapsum aut ingenti nutantem vulnere civem,

Communi dare signa tuba, defendier isdem

Turribus atque una portarum clave teneri.

Sed jam serpentum major concordia: parcit

Cognatis maculis similis fera. Quando leoni 160
Fortior eripuit vitam leo ἰ’ quo nemore unquam
Exspiravit aper majoris dentibus apri ἲ

Indica tigris agit rabida cum tigride pacem

Perpetuam3 saevis inter se convenit ursis,

Ast homini ferrum letale incude nefanda 165
Produxisse parum est, quum rastra et sarcula tantum
Assueti coquere et marris ac vomere lassi

Nescirint primi gladios extendere fabri.

Aspicimus populos quorum non suffieit irae

Oceidisse aliquem, sed pectora, brachia, vultum 170
Crediderint genus esse cibi. Quid diceret ergo,

Vel quo non fugeret, si nunc haec monstra videret
Pythagoras, cunctis animalibus abstinuit qui

Tanquam homine et ventri indulsit non omne legumen ‘1'-

