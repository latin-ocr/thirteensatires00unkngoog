SATIRA XI.

Omnibus in Libya sit montibus, bic tamen idem
Ignoret quantum ferrata distet ab arca
Saeculus. E caelo descendit γνῶθι σεωυτόν,
Figendum et memori tractandum pectore, sive
Gonjugium quaeras vel sacri in parte Senatus
Esse velis, (nec enim loricam poscit Achillis
Thersites, in qua se traducebat Ulixes
Ancipitem 3) seu tu magno discrimine causam
Protegere affectas, te consule, dic tibi quis sis,
Orator vehemens an Curtius et Matho buccae.
Noscenda est mensura sui spectandaque rebus
In summis minimisque ; etiam quum piscis emetur,
Ne mullum cupias quum sit tibi gobio tantum
In loculis. Quis enim te deficiente crumena
Et crescente gula manet exitus, aere paterno
Ac rebus mersis in ventrem, fenoris atque
Argenti gravis et pecorum agrorumque capacem 1³
Talibus a dominis post cuncta novissimus exit
AnnuluS, et digito mendicat Pollio nudo,
N on praematuri cineres nec funus acerbum
Luxuriae, sed morte magis metuenda senectus.
Hi plerumque gradus: conducta pecunia Romae
Et coram dominis consumitur3 inde ubi paullum
Nescio quid superest et pallet fenoris auctor,
Qui vertere solum Baias et ad Ostia currunt:
Cedere namque foro jam non est deterius quam
Esquilias a ferventi migrare Suburra.
Ille dolor solus patriam fugientibus, illa
Moestitia est, caruisse anno Circensibus uno.
Sanguinis in facie non haeret gutta: morantur
Pauci ridiculum fugientem ex Urbe Pudorem.
Experiere hodie numquid pulcherrima dictu,

59

40

45

50

δῦ

