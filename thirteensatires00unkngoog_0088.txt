72 D. Jtmn JUVENALIS .

Plura domi fraga et majores glandis acervos.

Tam venerabile erat praecedere quatuor annis,

Primaque par adeo sacrae lanugo senectae!

Nunc si depositum non infitietur amicus, so

Si reddat veterem cum tota aerugine follem,

Prodigiosa fides et Tuscis digna libellis, ’

Quaeque coronata lustrari debeat agna.

Egregium sanctumque virum si cerno, bimembri

Hoc monstrum puero aut miranti sub aratro 65

Piscibus inventis et fetae comparo mulae,

Sollicitus tanquam lapides effuderit imber

Examenque apium longa consederit uva

Culmine delubri, tanquam in mare fluxerit amnis

Gurgitibus miris et lactis vertice torrens. 70
Intercepta decem quereris sestertia fraude

Sacrilega ⁴? Quid si bis centum perdidit alter

Hoc arcana modo ἵ majorem tertius illa

Summam, quam patulae vix ceperat angulus arcae?

Tam facile et pronum est superos contemnere testes, 75

Si mortalis idem nemo sciat! Aspice quanta

Voce neget, quae sit ficti constantia vultus.

Per Solis radios Tarpeiaque fulmina jurat

Et Martis frameam et Cirrhaei spicula vatis,

Per calamos venatricis pharetramque puellae, 80

Perque tuum, pater Aegaei Neptune, tridentem;

Addit et Herculeos arcus hastamque Minervae,

Quidquid habent telorum armamentaria caeli.

Si vero et pater est, “ Comedam‚” inquit, ‘⁴ flebile nati

Sinciput elixi Pharioque madentis aceto.” 85
Sunt in Fortunae qui casibus omnia ponunt

Et nullo credunt mundum rectore moveri,

Natura volvente vices et lucis et anni,

 

 

 

