sATIRA IV„ .

Vendit agros: sed majores Apulia vendit.
Quales tunc epulas ipsum glutisse putamus
Induperatorem, quum tot sestertia, partem
Exiguam et modicae sumptam de margine coenae,
Purpureus magni ructarit scurra Palati,
J arn princeps Equitum, magna qui voce solebat
Vendere municipes stacta de merce siluros. «
Incipe, Calliope, licet et considere: non est
Cantandum, res vera agitur: narrate, puellae
Pierides: prosit mihi vos dixisse puellas.

Quum jam semianimum laceraret Flavius orbem
Ultimus et calvo serviret Roma Neroni,
Incidit Hadriaci spatium admirabile rhombi
Ante domum Veneris quam Dorica sustinet Ancon,
Implevitque sinus: neque enim minor haeserat illis
Quos operit glacies Maeotica ruptaque tandem
Solibus effundit torpentis ad ostia Ponti,
Desidia tardos et longo frigore pingues.
Destinat hoc monstrum cymbae linique magister
Pontifici summo· Quis enim proponere talem
Aut emere auderet, quum plena et litora multo
Delatore forent ⁴? Dispersi protinus algae
Inquisitores agerent cum remige nudo,
N on dubitaturi fugitivum dicere piscem
Depastumque diu vivaria Caesaris, · inde
Elapsum veterem ad dominum debere reverti.
Si quid Palfuri0, si credimus Armillat0,
Quidquid conspicuum pulcrumque est aequore toto
Res fisci est ubicunque natat. Donabitur ergo
Ne pereat. J am letifero cedente pruinis
“Autuan jam quartanam sperantibus aegris,
§uidebat deformis hiems praedamque recentem

19

30

40

45

50

55

