sA‘rnzA x, 49

Tunc de Sejano, secreta haec murmura vulgi.
Visne salutari sicut Sejanus? habere 90
Tantundem, atque illi summas donare curules,
Illum exercitibus praeponere Ῥ tutor haberi
Principis angusta Caprearum in rupe sedentis
Cum grege Chaldaeo? Vis certe pila, cohortes,
Egregios equites et castra domestica. Quidni 95
Haec cupias? et qui nolunt occidere quenquam
Posse volunt. Sed quae praeclara et prospera tantum
Ut rebus laetis par sit mensura malorum Ῥ
Hujus qui trahitur praetextam sumere mavis,
An Fidenarum Gabiorumque esse potestas 100
Et de mensura jus dicere, vasa minora
Frangere pannosus vacuis Aedilis Ulubris?
Ergo quid optandum foret ignorasse fateris
sejanum: nam qui nimios optabat honores
Et nimias poscebat opes, numerosa parabat 105
Excelsae turris tabulata, unde altior esset
Casus et impulsae praeceps immane ruinae.
Quid Crassos, quid Pompeios evertit, et illum
Ad sua qui domitos deduxit flagra Quirites?
Summus nempe locus nulla non arte petitus, 110
Magnaque numinibus vota exaudita malignis,
Ad generum Cereris sine caede et vulnere pauci
Descendunt reges et sicca morte tyranni.
Eloquium ac famam Demosthenis aut Ciceronis
Incipit optare et totis Quinquatribus optat, 115
Quisquis adhuc uno partam colit asse Minervam,
Quem sequitur custos angustae vernula capsae.
Eloquio sed uterque perit orator3 utrumque
Largus et exundans leto dedit ingenii fons.

Ingenio manus est eff cervix caesa, 1100 unquam 120
4

