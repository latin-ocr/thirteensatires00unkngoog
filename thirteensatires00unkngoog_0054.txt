38 · n. Jmm JUVENALIS

Agnosco procerem. Salve, Gaetulice, seu tu

Silanus, quocunque alio de sanguine, rarus

Civis et egregius· patriae contingis ovanti.

Exclamare libet populus quod clamat Osiri

Invento. Quis enim generosum dixerit hunc qui 3ο
Indignus genere et praeclaro nomine tantum

Insignis ‘1’ N anum cujusdam Atlanta vocamus,
Aethiopem cygnum, pravam extortamque puellam
Europen ; canibus pigris scabieque vetusta

Levibus et siccae lambentibus ora lucernae 35
Nomen erit pardus, tigris, leo, si quid adhuc est

Quod fremat in terris violentius. Ergo cavebis,

Et metues ne tu sis Creticus aut Camerinus.

His ego quem monui? tecum est mihi serm0, Rubelli
Plaute. Tumes alto Drusorum stemmate, tanquam 40
Feceris ipse aliquid propter quod nobilis esses,

Ut te conciperet quae sanguine fulget Iuli,

Non quae ventoso conducta sub aggere texit.

“Vos humiles,” inquis, “ vulgi pars ultima nostri,

Quorum nemo queat patriam monstrare parentis: 45
Ast ego Cecropides! ” Vivas et originis hujus

Gaudia longa feras: tamen ima plebe Quiritem
Facundum invenies3 solet hic defendere causas

Nobilis indocti ; veniet de plebe togata

Qui juris nodos et legum aenigmata solvat. 50
Hic petit Euphraten juvenis domitique Batavi·

Custodes aquilas, armis industrius: at tu

Nil nisi Cecropides truncoque simillimus Hermae.

Nullo quippe alio vincis discrimine quam quod

Illi marmoreum caput est, tua vivit imago, 55
Dic mihi, Teucrorum proleS, animalia muta

Quis generosa putet nisi fortia? nempe volucrem

