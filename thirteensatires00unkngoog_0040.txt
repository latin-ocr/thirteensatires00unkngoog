24 D. Jtmn JUVENALIS

J urgia proludunt: sed mox et pocula torques
Saucius et rubra deterges vulnera mappa,
Inter vos quoties libertorumque cohortem
Pugna Saguntina fervet commissa lagena.
Ipse capillato diffusum Consule potat
Calcatamque tenet bellis socialibus uvam,
Cardiaco nunquam cyathum missurus amico,
Cras bibet Albanis aliquid de montibus aut de
Setinis, cujus patriam titulumque senectus
Delevit multa veteris fuligine testae;

Quale coronati Thrasea Helvidiusque bibebant
Brutorum et Cassi natalibus. Ipse capaces
Heliadum crustas et inaequales beryllo

Virro tenet phialas: tibi non committitur aurum3
Vel, si quando datur, custos affixus ibidem
Qui numeret gemmas, ungues observet acutos.
‘⁴ Da veniam: praeclara illic laudatur iaspis.”
Nam Virr0‚ ut multi, gemmas ad pocula transfert
A digitis, quas in vaginae fronte solebat
Ponere zelotypo juvenis praelatus Iarbae.

Tu Beneventani sutoris nomen habentem
Siccabis calicem nasorum quatuor, ac jam
Quassatum et rupto poscentem sulfura vitro.
Si stomachus domini fervet vinoque ciboque,
Frigidior Geticis petitur decocta pruinis:

Non eadem vobis poni modo vina querebar ⁴?
Vos aliam potatis aquam. Tibi pocula cursor
Gaetulus dabit aut nigri manus ossea Mauri,
Et cui per mediam nolis occurrere noctem
Olivosae veheris dum per monumenta Latinae.
Flos Asiae ante ipsum, pretio majore paratus
Quam fuit et Tulli census pugnacis et Anci

30

35

40

45

50

55

 

