66 n. Jmm JUVENALrs

Et miserere iterum ; quanquam sint cetera sortis 25
Ejusdem3 pars dira quidem sed cognita multis,

Et quam votiva testantur fana tabella

Plurima. Pictores quis nescit ab Iside pasci?

Accidit et nostro similis fortuna Catullo.

Quum plenus fluctu medius foret alveus et jam 30
Alternum puppis latus evertentibus undis

Arboris incertae nullam prudentia cani

Rectoris conferret opem, decidere jactu

Coepit cum ventis, imitatus castora, qui se

Eunuchum ipse facit cupiens evadere damno 35
Testiculi3 adeo medicatum intelligit inguen.

“Fundite quae mea sunt,” dicebat, ‘⁶ cuncta‚” Catullus,
Praecipitare volens etiam pulcherrima, vestem
Purpuream teneris quoque Maecenatibus aptam,

Atque alias quarum generosi graminis ipsum 40
Infecit natura pecus, sed et egregius fons

Viribus occultis et Baeticus adj uvat aer.

Ille nec argentum dubitabat mittere, lances

Parthenio factas, urnae cratera capacem

Et dignum sitiente Pholo vel conjuge Fusci3 45
Adde et bascaudas et mille escalin, multum

Caelati biberat quo callidus emptor Olynthi.

Sed quis nunc alius qua mundi parte, quis audet

Argento praeferre caput rebusque salutem ἲ

Non propter vitam faciunt patrimonia quidam, 5⁰
Sed vitio caeci propter patrimonia vivunt.

J actatur rerum utilium pars maxima3 sed nec

Damna levant. Tunc adversis urgentibus illuc

Decidit ut malum ferro summitteret3 hac re

Explicat angustum3 discriminis ultima quando εδ
Praesidia afferimus navem factura minorem.

 

 

 

