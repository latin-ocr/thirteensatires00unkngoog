42 D. amm JUVENALIS

Solvet et infundet jumentis hordea lassis.
Interea dum lanatas torvumque juvencum 155
More Numae caedit J ovis ante altaria, jurat
Solam Eponam et facies olida ad praesepia pictas.
Sed quum pervigiles placet instaurare popinaS,
Obvius assiduo Syrophoenix udus amomo
Currit, Idumaeae Syrophoenix incola portae, 160
Hospitis affectu dominum regemque salutat,
Et cum venali Cyane succincta lagena.
Defensor culpae dicet mihi, ‘⁸ Fecimus et nos
Haec juvenes.” Esto. Desisti nempe, nec ultra
Fovisti errorem. Breve sit, quod turpiter audes; 105
Quaedam cum prima resecentur crimina barba3
Indulge veniam pueris. Lateranus ad illos
Thermarum calices inscriptaque lintea vadit
Maturus bello, Armeniae Syriaeque tuendis
Amnibus et Rheno atque Istro. Praestare Neronem 170
Securum valet haec aetas. Mitte ostia, Caesar,
Mitte, sed in magna legatum quaere popina3
Invenies aliquo cum percussore jacentem,
Permixtum nautis et furibus ac fugitivis,
Inter carnifices et fabros sandapilarum ⁸ 175
Et resupinati cessantia tympana Galli.
Aequa ibi libertas, communia pocula, lectus
Non alius cuiquam, nec mensa remotior ulli.
Quid facias talem sortitus, Pontice, servum Ῥ
Nempe in Lucanos aut Tusca ergastula mittas. 180
At vos, Trojugenae‚ vobis ignoscitiS, et quae
Turpia cerdoni Volesos Brutumque decebunt.
, Quid, si numquam adeo foedis adeoque pudendis
Utimur exemplis ut non pejora supersint Ῥ
Consumptis opibus vocem, Damasippe‚ locasti 185

 

